# raspberrypi_digitalchess
Digital chess with Rpi
Šah je igra za dva igrača. Šahovska ploča je kvadratnog oblika podijeljena u 64 (8x8) polja, obojanih naizmjenično svijetlom i tamnom bojom. Svaki igrač na početku igre ima 16 šahovskih figura, od toga osam pješaka, po jedan par lovaca, skakača i topova te kralja i kraljicu. Jedan igrač igra s figurama bijele, a drugi s figurama crne boje. 
Šah razvija strateške i taktičke vještine, potiče racionalnost u donošenju odluka i dugoročno promišljanje, a brojna istraživanja potvrđuju i mnoge prednosti u svakodnevnici koje proizlaze iz igranja šaha. Prednost igranja šaha s fizičkim sučeljem (a kada je u pozadini računalo) je što približno dočarava igranje s drugom osobom. Računalni šahovski programi su dobri, ali većini je pravi doživljaj igranja šaha ispred drvene ploče. Cilj ovoga projekt je to omogućiti.
Cilj projekta je izraditi maketu digitalne šahovske ploče. Maketa se može podijeliti na dvije cjeline: sklopovsku i programsku. Prisutnost šahovske figure koja u sebi ima ugrađeni magnet detektirati će reed prekidač koji se nalazi pričvršćen ispod svakog šahovskog polja. Prikupljanje informacija od reed-ovog prekidača obavljati će se pomoću Raspberry Pi-a koji će u konačnici pomoću serijske komunikacije slati bitni zapis Stockfish engine-u u kojemu je izgrađeno grafičko sučelje s algoritmom koji prikazuje trenutno stanje ploče.
Za izvođenje ovog projekta potrebno je prethodno znanje u elektronici i programiranju. Stoga se, za prikupljanje potrebnih znanja i vještina, prvo preporuča izraditi testni projekt, tzv. “križić - kružić“. Razlog tomu je što u smislu realizacije projekta, radi se o sličnim igrama s razlikom da umjesto 9 polja imamo 64, a samim time i više sklopovskih komponenti, i nešto složeniji program.
